# Microcomputers Laboratuvar Uygulamaları
**Uygulamalar aşağıdaki konuları içermektedir**

- 8085 Assembly ile veri transferi komutları uygulanır; GNUSim8085 üzerinde belirli bellek adreslerine doğrudan ve dolaylı yöntemlerle değerler yazılır, bu değerler registerlara aktarılır ve push/pop komutlarıyla register içerikleri yer değiştirilir. Ardından B, D ve H registerlarındaki değerler farklı I/O portlarına gönderilir ve program farklı bellek adreslerinde yüklenerek içerik farklılıkları incelenir.
- 8085 Assembly ile aritmetik işlemler uygulanır; öğrenci numarasından türetilen değişkenler rastgele sırayla verilerek dinamik bir alt program yardımıyla sıralanır ve 1000h adresinden itibaren belleğe yazılır. Ardından bu değişkenler ikili gruplar halinde BCD toplam yöntemiyle toplanır ve sonuçlar little-endian mantığıyla ardışık bellek adreslerine kaydedilir.
- 8085 Assembly ile temel dört işlem yapan bir hesap makinesi tasarlanır; işlemlerde kullanılacak sayılar 00h ve 01h portlarından alınır, işlem seçimi 02h portundan yapılır ve sonuç 03h portuna gönderilir. Ayrıca en az bir işlem, call/jump gibi dallanma komutları ve immediate türü komutlar kullanılmadan, yalnızca verilen sınırlamalarla gerçekleştirilir.
- 8085 Assembly ile iki fonksiyonlu bir program geliştirilir; işlem seçimi 00h portundan alınır. Eğer giriş “0” ise 01h portundan alınan sayının 8 bit içinde hesaplanabilen en büyük kuvveti bulunur ve sonucu 02h portuna yazılır, eğer giriş “1” ise 01h portundan alınan değere en yakın karesel sayı hesaplanır ve sonuç 02h portuna, eşit uzaklıkta ikinci bir sayı varsa 03h portuna gönderilir.
- 8085 mikroişlemcisi için bellek ve kontrol sinyali tasarımı yer almaktadır. İlk kısımda, 74LS138 ve 74LS139 dekoder entegreleri kullanılarak 8085/8085A mikroişlemcisinin gerekli kontrol sinyallerinin elde edilmesi için pin bağlantıları gösterilmesi istenir. İkinci kısımda ise, 16 KByte ROM (2764) ve 4 KByte RAM (4118) içeren bir sistem belleği tasarlanır; verilen adres aralıklarına göre (EPROM-01: 0000H–1FFFH, EPROM-02: 2000H–3FFFH, RAM-01: 8000H–83FFH, RAM-02: 8400H–87FFH, RAM-03: 8800H–8BFFH, RAM-04: 8C00H–8FFFH) dekoderler ve standart lojik kapılar kullanılarak adres çözümleme devresi tasarlanır. (**Not:** Bu ödevde devre çiziminde hata yapılmıştır.)
- Mikroişlemci kontrollü bir kombinasyon kilidi tasarlanır; 4 haneli şifre bilgisi bellekte ardışık adreslerde saklanır ve tuş takımından girilen değerlerle karşılaştırılır. 8085 ve 8155 PIA kullanılarak adres kod çözücü devre tasarlanır, tuşların debounce gecikmesi için hazır alt program kullanılır, doğru şifre girildiğinde yeşil LED yakılır ve PC2 üzerinden solenoide açma sinyali gönderilir, aksi durumda kırmızı LED bekleme sinyali sağlar. (**Not:** Bu ödevde devre çiziminde hata yapılmıştır.)
